---
title: Marmaris Ocak 2011 Ödüllü Satranç Turnuvası
---
Marmaris Ocak 2011 Ödüllü Satranç Turnuvası 23 Ocak 2011 Pazar akşamı düzenlenen ödül töreniyle sona erdi.

Toplam dört kategoride gerçekleşen organizasyonda Osman Yatkın, Mehmet İlker Erden ve Ruşen Kalkavan kendi gruplarında birinci oldular.

Her kategoride ilk üç dereceyi alan sporcular madalya ve hediye çekleri ile ödüllendirilirken 2003 ve sonrası doğumlu tüm yarışmacılar madalya kazandılar.

TSF Marmaris Temsilcisi ve Marmaris Belediyesi GSK Satranç Antrenörü Fırat Cem Ağca “ Turnuvamıza katılımın yüksek olması satrancın İlçemizdeki gelişimini göstermiş, İlimizin kuvvetli oyuncuların katılımı da organizasyonun kalitesini arttırmıştır” dedi.
