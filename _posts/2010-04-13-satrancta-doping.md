---
title: Satranç'ta Doping!
---
Olimpiyatlarda yer alan tüm spor branşlarının yakından takip ettiği  Anti-Doping kuralları artık Satranç Sporcuları için de geçerli olmaya başlamıştır...

Fatma Türkoğlu'nun hazırladığı yazının tamamını Haberin Devamında bulabilirsiniz.

Olimpiyatlarda yer alan tüm spor branşlarının yakından takip ettiği  Anti-Doping kuralları artık Satranç Sporcuları için de geçerli olmaya başlamıştır. Birçok Avrupa ülkesi;  Satranç Federasyonları ve kuruluşları WADA – CODE  ( Dünya Anti Doping Ajansı) ‘ nın  yayınladığı kuralları kabul ederek Satranç‘ ta Doping Testi uygulamasına başlamıştır.

Bu uygulamanın ilk örneklerinden olan Alman Satranç Federasyonu  NADA (Alman Ulusal Anti Doping Ajansı)  ile kapsamlı bir anlaşma yapmış bulunmaktadır. Bundan böyle yapılacak olan Şampiyonalara katılacak olan yarışmacılardan üç bayan ve üç erkek yarışmacının teste tabi tutulması kararlaştırılmıştır.

Kimler kontrol edilecek?

Alman Erkekler Şampiyonası (Ferdi)

Alman Bayanlar Şampiyonası (Ferdi)

Alman 18 Yaş Erkekler ve Bayanlar  Gençler şampiyonası

Bu Şampiyonalar haricinde ise örneğin; Alman liginde, Senyörler (Yaşlılar), hızlı, yıldırım satranç turnuvalarında ve diğer oyun klasmanlarında kontroller yapılmayacaktır.

Satranç Sporcularının dikkate alması gereken uyarıcı maddeler

**Stimulanzlar:** Uyarıcı maddelerdir. Vücutsal aynı zamanda psikolojik verimliliği ve potansiyeli  kısa süreli iyileştirebilen bir maddedir. Bu sınıfa Amphetamin, Kokain ve Ecstasy girmektedir. Uyarıcıların etkisi vücuttaki Hormonların salgıladığı; Adrenalin ve Noradrenalinle eş düzeydedir. Bunlar, yorgunluğu önlemek, sinir sisteminim aktivitesini artırmak, dikkati ve bilinç düzeyini yükseltmek için kullanılmaktadır. Kesinlikle Stimulanzlar vücuda enerji vermemektedirler, bilakis organizmadaki enerji reservlerinin sonuna kadar tüketilmesini mümkün kılmaktadır.

**Kannabinoidler**: Haşhaş ve  esrar  gibi  THC  içeren maddelerdir.Hint kenevirinden kazanılmaktadır. Genelde rahatlatıcı olarak tasvir edilmektedir.Yüksek doz kullanımında ise huzursuzluk ,korku ve panik ataklara sebebiyet vermektedir.Bunun etkileri sadece kullanıcıları değil ,başkalarını da tehlikeli bir şekilde etkilemektedir. Bu sebepten Cannabis’in  yarışmalarda kullanımı yasaklanmıştır.THC ‘nin kullanımı haftalar sonrası bile kanıtlanabilir olması sporcuları bundan uzak tutmaktadır.

**WADA-CODE (Dünya Anti Doping Ajansı)‘nın** yayınladığı yasak listesini ve kurallarını bundan böyle Şampiyonalara katılan tüm bay ve bayan sporcularımızın da  takip ederek ,bunlara kendilerini alıştırmaları gerekmektedir.
