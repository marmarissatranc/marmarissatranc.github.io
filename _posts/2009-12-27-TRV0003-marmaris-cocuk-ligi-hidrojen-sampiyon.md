---
title: Hidrojen Şampiyon!
---

Marmaris Çocuk Satranç Ligi 26 Aralık 2009 Cumartesi akşamı oynanan 5.tur maçlarıyla sona erdi.

İsviçre sistemine göre 5 tur üzerinden oynanan ligde,  maçlarının tamamını kazanan Marmaris Belediyesi Gençlik Spor Kulübü Hidrojen Takımı şampiyon oldu!

Kenan Evren İÖO  öğrencilerinden oluşan  Hidrojen Takımı’nın  ardından ikinciliği Şehit Ahmet Benler İÖO öğrencilerinin oluşturduğu  Helyum Takımı aldı. Marmaris Koleji  Kartalları ise ligi üçüncü sırada tamamladı.

Turnuva sonunda görüşlerini aldığımız Marmaris Satranç İlçe Temsilcisi Fırat Cem Ağca şunları söyledi;

Lig takımlarına, fotoğraflara, sıralama ve sonuçlara Turnuva Sayfasından ulaşabilirsiniz.

“ İlçelerde Çocuk Liginin kurulabilmesi için en az yirmi takımın tamamlanması gerekiyordu. İl merkezlerinde bu koşul aranmamakta.  
Marmaris Koleji 4 takım, Beldibi İÖO 3 takım, İhsan Mermerci İÖO 2 takım ve Aksaz Turgut Reis İÖO 2 takım kurarak Ligin oluşumuna destek verdiler.  
9 Takım ise çoğu Kenan Evren İÖO ve Şehit Ahmet Benler İÖO öğrencilerinden oluşan Marmaris Belediyesi GSK Satranç Okulu sporcularından kuruldu.  
Türkiye genelinde toplam 37 il ve ilçede lig oluşturulabildi.  

37 Ligin şampiyonlarının yarışacağı Türkiye Şampiyonası Nisan ayında gerçekleşecek.  
İlçemizin birincisi Marmaris Belediyesi GSK Hidrojen takımına Türkiye Şampiyonası’nda başarılar diliyorum.” dedi.
